Regulament Vipuri Roleplay
1. DESPRE VIPURI ROLEPLAY (RP)
Roleplay, abreviat RP, este un termen utilizat pe serverele cu mod Roleplay. Acesta reprezintă simularea sau reproducerea unei vieți reale într-un mediu virtual. În contextul nostru, fiecare persoană își poate crea o viață virtuală în orașul Vipuri, având un rol diferit, o înfățișare diferită și calități unice. Pe scurt, termenul RP se referă la recrearea unei vieți reale într-o viață virtual.

2. DESPRE IN-CHARACTER (IC)
In Character, abreviat IC, este un termen care se referă la toate informațiile și acțiunile desfășurate în joc. Aceste acțiuni și informații sunt exprimate prin intermediul voice chat-ului, care este utilizat pentru a reprezenta comportamentul și deciziile personajului tău în joc.

3. DESPRE OUT-OF-CHARACTER (OOC)
Out of Character, abreviat OOC, este un termen care se referă la toate acțiunile și informațiile care provin din viața reală și sunt exprimate prin intermediul unor chaturi specifice (Chat In-Game, Discord, Skype etc.). Discuțiile OOC sunt permise doar atunci când un membru al staff-ului vă oferă permisiunea. Pentru conversațiile OOC, aveți la dispoziție un chat special unde puteți discuta sau pune întrebări.

4. NU FACETI FAIL ROLEPLAY (FRP)
Fail RolePlay, abreviat FRP, se referă la situațiile în care un jucător nu reușește să realizeze un Roleplay corect. Acest lucru poate include încercarea de a face ceva nerealist, greșeli intenționate în Roleplay prin metode de trolling sau încălcări repetate ale regulamentului, precum și incapacitatea de a se adapta la comportamentul pe care l-ar avea în viața reală.

ATENȚIE: Având în vedere introducerea „ANUNȚULUI DARKWEB”, este interzis să vindeți sau să cumpărați bunuri ilegale prin „ANUNȚURI COMERCIALE” (inclusiv anunțuri „mascate”).

Exemplu:

Vindeți obiecte ilegale în zone foarte populate, cum ar fi primăria, târgul, CNN, spitalul etc.
Mergeți la CNN și dați un anunț comercial: 'Vând PCP-uri', 'Vând monede de ciocolată', 'Vând jucării mari/mici (Poliția nu vede)' etc.
Ați luat un polițist ostatic și cereți răscumpărare. Când negociatorul vine la negocieri, îl răpiți și pe el.
Suferiți unei persoane când este în comă, vă adresați acesteia cu injurii, vă faceți poze cu ea fără scop Roleplay etc.
5. NU FACETI META GAMING (MG)
Meta Gaming, abreviat MG, se referă la utilizarea informațiilor aflate din afara jocului (OOC) într-o situație din joc (IC). Este interzis să vă coordonați pe Discord în timp ce sunteți în joc, inclusiv prin intermediul unei partajări. Recunoașterea unei persoane doar pe baza vocii este interzisă atunci când aceasta poartă o mască, indiferent de context (CIVIL/MAFIOT/GUVERNAMENTALE etc.). De asemenea, recunoașterea jucătorilor după trăsături fizice, cum ar fi fața sau alte detalii distinctive, este permisă doar dacă aceste trăsături sunt vizibile.

Exemple:

Atunci când ești implicat într-un jaf cu colegii tăi și comunicați pe DISCORD în loc să folosiți stația in-game.
Ești răpit și îi dai partajare pe Discord unui prieten, care apoi merge la poliție și raportează răpirea și locația ta.
Afli OOC că un membru al mafiei tale este de fapt polițist sub acoperire și, pe baza acestei informații, îl elimini în joc și îl excluzi din mafie.
Cunoști o locație ILEGALA de pe DISCORD și folosești această informație în joc (o folosești, o vinzi mai departe etc.).
6. NU FACETI MIXING
Mixing se referă la transmiterea acțiunilor sau informațiilor din joc (IC) pe canale de comunicare din afara jocului (OOC), cum ar fi chat-ul global al server-ului, free-chat, sau în privat pe Discord/Skype etc.

(Notă: Mixing-urile care influențează negativ un RolePlay vor fi sancționate mai drastic.)

Exemple:

Eu mă aflu la secția de Poliție și chem pe cineva pe CHAT-UL OOC pentru a veni să mă ia din acea locație.
Când folosești chat-ul pentru a vinde sau cumpăra obiecte.
7. NU FACETI POWERGAMING (PG)
Power Gaming, abreviat PG, se referă la situațiile în care nu oferiți șanse egale altor jucători să răspundă la acțiunile dvs. în RolePlay sau când desfășurați acțiuni exagerate și nerealiste (cum ar fi acțiuni supranaturale).

DE REȚINUT: Chiar dacă noul update a introdus un efect specific în urma accidentelor, sunteți în continuare obligați să rulați.

Exemple:

Împingi un TIR fără niciun fel de dificultate.
Scoți o armă de calibru mare fără a avea o geantă.
Scoți mai mult de două arme de calibru mare dintr-o geantă într-un roleplay.
Găsești asupra unei persoane, care nu are o geantă, o armă de calibru mare.
Polițiștii blochează ușa de ieșire de la jaf pentru a împiedica mafioții să părăsească banca.
Ești lovit de o mașină și începi să alergi ca și cum nu ai fi pățit nimic.
Îți sunt confiscate armele, telefonul și stația prin [/me], iar ulterior le folosești.
Ești în comă, iar după ce te tratează medicul, folosești informațiile auzite în timp ce ai fost în comă.
Livrezi arme militare cu motocicleta fără a avea o geantă.
Te muți de pe scaunul din față pe cel din spate al mașinii fără să rolezi prin [/me].
Poliția te oprește, iar tu arunci obiectele ilegale, acestea neputând fi găsite asupra ta sau recuperate de pe jos, chiar dacă polițiștii te-au văzut când le-ai aruncat.
Poliția te urmărește, iar tu sari în apă pentru a scăpa înotând, ceea ce face imposibilă reținerea ta.
Înoți fără să obosești.
Vorbești mort sau auzi o persoană moartă vorbind. (Începătorii nu se sancționează fără a se verifica dacă au Voice Activated ON)
8. NU FACETI NON-FEAR (NF)
Non-Fear, abreviat NF, se referă la situațiile în care nu simulezi frica sau teama atunci când te afli într-o situație de RolePlay.

Tipurile de Non-Fear sunt:

Agresiv:

Atunci când nu îți e frică de moarte, indiferent de tipul acesteia (sinucidere, arme albe sau de foc).
Pasiv:

Atunci când nu simulezi frica față de închisoare, refuzi amenda sau iei în derâdere autoritățile legale (avocații, procurorii, polițiștii).
Exemple:

Te afli într-o zonă publică unde bătaia sau omorul sunt interzise, dar abuzezi de această regulă vorbind neadecvat cu alte persoane, știind că regulamentul te protejează în acea zonă.
Cineva trage după tine din îndepărtare, iar tu, crezând că a tras fără motiv, mergi să îi iei ID-ul sau să îl întrebi de ce a tras după tine.
Ești sub amenințarea unei arme și nu te conformezi indicațiilor primite, manifestând un comportament agresiv sau adresând injurii.
Un coleg din mafia ta este luat ostatic, iar tu ignori această situație, punând în pericol viața lui.
Te afli într-o zonă unde are loc un schimb de focuri și, în loc să o părăsești imediat, stai și te plimbi ca și cum nu ai fi în pericol.
Având un prieten în închisoare, mergi la un polițist și îi ceri să te bage și pe tine în închisoare.
În loc să accepți amenda, îi spui polițistului că preferi să primești închisoare în locul amenzii.
9. NU FACETI Vehicle Deathmatch (VDM)
Vehicle Deathmatch, abreviat VDM, se referă la lovirea intenționată a unui jucător cu un vehicul fără un motiv RolePlay sau fără a avea o interacțiune RolePlay cu acea persoană. De asemenea, staționarea pe un jucător cu mașina este considerată VDM.

10. NU FACETI Random Deathmatch (RDM)
Random Deathmatch, abreviat RDM, se referă la atacarea unui jucător fără un motiv RolePlay sau fără a avea o interacțiune RolePlay cu acea persoană.

11. NU FACETI COP FEAR (CF)
Cop Fear, abreviat CF, este o ramură a regulii No-Fear și se referă la jucătorii care nu simulează frica față de polițiști. În realitate, majoritatea oamenilor nu ar avea curajul să conteste sau să provoace poliția. Prin urmare, este important să aveți un comportament civilizat și respectuos față de polițiști, indiferent dacă faceți parte sau nu dintr-o organizație.

Exemple:

Ești într-o celulă cu 2 agenți DIICOT și îi înjuri sau îi iei la mișto.
Ești înconjurat de 3 polițiști care te-au prins, iar tu scoți arma și îi omori pe toți.
Ești oprit de un polițist pentru un control de rutină și, în loc să cooperezi, începi să-l ameninți și să-l insulți.
Un polițist are arma îndreptată spre tine și, în loc să te predai, scoți arma și tragi în el.
12. NU FACETI COP BAIT (CB)
Cop Bait, abreviat CB, se referă la instigarea poliției prin metode IC pentru a le atrage atenția și a le face să te urmărească, doar pentru a te distra pe seama acestui lucru.

Exemple:

Drift/Burnout în fața secției sau lângă un polițist.
Apelurile făcute poliției cu scopul de a te amuza.
Trecerea intenționată pe culoarea roșie a semaforului când o mașină de poliție sau un polițist este lângă dvs.
13. NU FACETI TROLL
Troll se referă la faptul că unul sau mai mulți jucători nu au dispoziția unui Roleplay serios făcând "mișto" de jucători pentru propriul amuzament.

SE CONSIDERĂ TROLL atunci când un jucător sau mai mulți jucători pun muzică în timp ce sunt în (JAIL), țipă sau sufla în microfon, sau înjură persoanele care își ispășesc pedeapsa. Este important să vă comportați civilizat; altfel, riscați un BAN PERMANENT. Atunci când ajungeți în jail, scopul este să vă ispășiți pedeapsa cât mai repede. Nimeni nu ar trebui să fie nevoit să suporte țipete, muzică deranjantă sau injurii.

14. DESPRE PLAYER-KILL (PK)
Player Kill, abreviat PK, se referă la resetarea tuturor informațiilor in-character (IC) cu persoanele implicate în acel roleplay. Mai clar, în momentul în care personajul tău moare și revii la viață prin respawn la spital, trebuie să uiți toate informațiile legate de evenimentele și persoanele implicate în roleplay-ul în care ai murit.

Ești împreună cu mafia la jaf la Pacific și ești împușcat, primești respawn la spital, iar după ce intri pe stație, colegii tăi te cheamă la jaf. NU te poți întoarce deoarece este același roleplay.
15. TASTA „L”
Aveți voie să apăsați TASTA „L” doar dacă un jucător face FAIL într-un RolePlay.
ATENȚIE: TASTA „L” se apasă scurt, doar o dată, cât să puteți prinde ID-urile problematice pe filmare (dacă aveți ID-ul problematic prins pe filmare, nu aveți voie să mai apăsați o dată pentru a prinde același ID)!!!
ATENȚIE: Abaterea de la cele menționate se sancționează cu METAGAMING!!!
16. LIMBAJ VULGAR OOC
Limbajul vulgar, inclusiv injuriile și comentariile cu tentă rasistă, sunt strict interzise pe chat-urile / voice chat-urile OOC. Ne străduim să menținem un limbaj cât mai decent, astfel încât nimeni să nu fie deranjat de expresiile neadecvate ale altora.

17. SUFERINTELE OOC
Nu aveți voie să aduceți suferințe pe chat-urile in-game (atât în /pm, cât și pe chat-ul global), pe voice chat in-game sau pe Discord (în canalele de suport, civil, fie că este vorba de voice chat sau de canalele create pe serverul nostru de Discord).

ATENȚIE: Suferințele, injuriile sau amenințările adresate unui membru al staff-ului sunt sancționate drastic, indiferent dacă acestea se fac în privat pe Discord, în /pm în joc sau pe un server al unei mafii. Dacă ați adresat injurii, trebuie să vă asumați sancțiunea. Dacă un membru al staff-ului a greșit, soluția nu este să-l injurați, ci să faceți o reclamație STAFF, care va fi preluată și evaluată de un grad superior.

ATENȚIE: Suferințele, injuriile sau amenințările adresate unui jucător care nu este în staff, în privat pe DISCORD, nu sunt sancționate. În astfel de situații, aveți opțiunea de a folosi butonul „BLOCK” pentru a evita aceste interacțiuni.

Exemple:

➤ V-am bătut singur mă ce faceți? Așa slabi sunteți? etc.
➤ Alo polițistilor cam slabi azi la jaful x.
➤ Mai invătati să trageți si voi la war-uri.
➤ Spor la cules cartoafe etc.
18. AMENINTARI
Amenințările sunt complet interzise, inclusiv pretinderea că dețineți funcții, că aveți relații cu membrii staff-ului server-ului sau amenințările cu intervenția acestora. Este STRICT INTERZIS să pretindeți că sunteți admin sau că aveți influență asupra altor membri ai staff-ului.

INFORMAȚII: Amenințările între civili, fie că sunt adresate altui civil sau unui membru al staff-ului, cu privire la sancțiuni precum jail, ban etc., sunt interzise.

EXEMPLU: Dacă Civil X amenință pe Civil Y că va chema Adminul X pentru a aplica sancțiuni precum kick, ban, jail etc., acest lucru este considerat o amenințare.

SANCTIUNE: Amenințările de acest tip vor fi sancționate cu ADMIN JAIL sau chiar BAN, în funcție de gravitatea incidentului.

19. NU FACETI DEATH MATCH (DM)
Death Match, abreviat DM, se referă la situațiile în care doi sau mai mulți jucători încep să se împuște între ei fără un scop sau context de RolePlay.

20. NU FACETI REVENGE KILL (RK)
Revenge Kill, abreviat RK, se referă la situația în care un jucător îl omoară pe altul, iar după ce primește respawn, se întoarce după același jucător cu scopul de a-l omorâ.

21. NU FACETI NINJA JACK (NJ)
Ninja Jack, abreviat NJ, se referă la furtul unei mașini de pe stradă fără a întreține un Roleplay sau fără a deține cheile obținute prin acțiuni RolePlay. Este interzis să furi o mașină dacă proprietarul este de față, chiar dacă se ROLEAZĂ.

(Notă: Este recomandat să încui mașina după ce ai coborât din ea folosind tasta "F2" pentru a evita situațiile nedorite.)

22. NU FACETI CAR RAM
Car Ram se referă la situațiile în care doi sau mai mulți jucători se lovesc repetat cu mașinile, fără un motiv RolePlay sau fără a intreține un Roleplay.

23. NU FACETI CAR SURF
Car Surf se referă la staționarea pe un vehicul aflat în mișcare, fără un motiv RolePlay.

24. NU FACETI PROVOKING
Provoking se referă la provocarea unui jucător de pe server prin metode IC pentru a te urmări sau pentru a întreține acțiuni RP cu tine, doar pentru propriul amuzament.

25. NU FACETI ROB&KILL SAU KILL&ROB
Rob & Kill sau Kill & Rob, abreviat RK sau KR, reprezintă jefuirea unui jucător și apoi omorârea acestuia, sau omorârea unui jucător și apoi jefuirea lui.

EXCEPȚIE ROB & KILL: Este permis să omori persoana pe care ai jefuit-o doar dacă aceasta îți pune în pericol viața (te atacă, trage asupra ta cu arma etc.).

EXEMPLU EXCEPȚIE: X îl jefuiește pe Y. X încearcă să plece de la locul faptei, dar Y scoate arma și începe să tragă în X. X reușește să-l omoare pe Y pentru a-și salva viața (SITUATIE RP CORECTĂ - NU SE CONSIDERĂ ROB & KILL).

26. NU FACETI DROP & KILL (DK)
Drop & Kill, abreviat DK, se referă la situația în care forțezi un jucător să arunce toate bunurile de pe el și apoi îl omori. Este interzis să procedezi astfel. Dacă ai forțat un jucător să își arunce bunurile, trebuie să îl lași în viață. Dacă dorești să omori jucătorul, nu ai voie să îl obligi să își arunce bunurile.

EXCEPTIE DROP & KILL: Aceeași ca la ROB & KILL.

27. NU FACETI POST HUNTING
Post Hunting se referă la situația în care o persoană creează reclamații din răzbunare, ură, plăcere sau plictiseală, cu scopul de a vedea alți jucători sancționați pentru fapte minore sau banale, care nu au legătură directă cu reclamantul.

28. NU FACETI CHICKEN-RUN (CR)
Chicken Running, abreviat CR, reprezintă comportamentul unui jucător care fuge rapid dintr-o parte în alta pentru a evita gloanțele, ceea ce este considerat Non-RolePlay și este interzis.

29. DESPRE CHARACTER KILL (CK)
Character Kill, abreviat CK, se referă la uciderea unui jucător. După ce un jucător primește CK, acesta trebuie să își schimbe buletinul, înfățișarea, îmbrăcămintea și să uite toate informațiile acumulate până în acel moment. Dacă acordați un CK, este obligatoriu să aveți o dovadă video pe care trebuie să o păstrați timp de 24 de ore; altfel, CK-ul nu va fi considerat valabil. După ce ați primit CK, aveți la dispoziție 48 de ore pentru a vă schimba îmbrăcămintea, buletinul și înfățișarea, altfel veți fi sancționați. În cazul în care vi se cere dovada, sunteți obligați să o prezentați.

➤ Dacă ați făcut parte dintr-o mafie și o părăsiți sau sunteți dați afară, veți primi automat CK. Trebuie să vă schimbați îmbrăcămintea, înfățișarea și să uitați toate informațiile despre acea mafie. Schimbarea buletinului este obligatorie.
➤ Dacă ați făcut parte dintr-o facțiune Guvernamentală (Poliție, D.I.S, SMP) și o părăsiți sau sunteți dați afară, trebuie să uitați toate informațiile interne.
➤ Pentru a acorda un CK, trebuie să aveți un motiv bine întemeiat, de exemplu, dacă un membru al unei mafii colaborează cu poliția și oferă informații despre organizație, acesta poate primi CK dacă mafia află.
➤ Roleplay-ul pentru CK trebuie să fie complex.
➤ CK-ul poate fi acordat în cazul unei sinucideri sau dacă există un acord între ambele părți (atacator și victimă).
➤ În cazul unei acțiuni cu Poliția, dacă un jucător decide să comită un act de suicid pentru a scăpa de acuzații, acesta va primi CK.
➤ CK-ul se aplică și dacă un jucător comite infracțiuni care duc la o pedeapsă echivalentă cu închisoarea pe viață (acumularea a 350+ luni de închisoare).
➤ Dacă un jucător trădează o grupare sau organizație și oferă informații unei alte facțiuni, acesta trebuie să informeze sindicatul, riscând să primească blacklist mafii.
➤ În RolePlay-urile mai complexe, în care face parte și Primarul Orașului, se va folosi comanda [/ck] care șterge următoarele: numele, prenumele, toată garderoba; veți fi dat afară din facțiunea din care faceți parte, se va șterge tot inventarul și caracterul vostru va fi resetat.
30. NU FACETI AFK / REFUZ ROLEPLAY
Refuz Roleplay - Această regulă interzice refuzul de a participa la acțiuni Roleplay, cum ar fi atunci când sunteți urmărit, filat sau prins de poliție. Aveți obligația de a coopera cu autoritățile, inclusiv pentru percheziții corporale și ale vehiculului. Dacă se găsesc obiecte ilegale asupra voastră sau în portbagaj, poliția are dreptul să le confiște. Refuzul de a preda obiectele ilegale duce la sancțiuni și posibila ștergere a portbagajului.

Refuz Roleplay - Refuzul de a participa la Roleplay include ignorarea comenzilor [/me] și punerea în stare AFK în timpul acțiunilor Roleplay. Este interzis să treceți jocul în bară (minimize).

Disconnect in Roleplay - Parasirea jocului (quit, crash, timeout) în timpul acțiunilor Roleplay este sancționată drastic.

➤ Este interzis să stați AFK mai mult de 5 minute în timp ce sunteți ON DUTY ca polițist sau medic. În zonele publice, nu aveți voie să stați AFK mai mult de 2 minute, iar în zonele rău famate nu aveți voie să stați deloc AFK.
➤ Dacă un jucător este AFK, nu aveți voie să interacționați cu el, cu excepția cazului în care acțiunea a început înainte ca acesta să devină AFK. Dacă un jucător devine AFK în timpul unei acțiuni Roleplay, acesta poate fi reclamat, iar Roleplay-ul nu va continua.
➤ Utilizarea oricărui program ANTI-AFK, blocarea tastelor sau alte metode pentru a evita kick-ul de la sistemul ANTI-AFK sunt strict interzise.
➤ Dacă conexiunea la internet cade în momente "norocoase" (de exemplu, în timpul unei percheziții în care se descoperă obiecte ilegale), trebuie să arătați o filmare care să dovedească că nu ați influențat acest lucru. În caz contrar, veți primi o sancțiune pentru Disconnect in Roleplay.
➤ Dacă aveți un crash/time-out fără să-l influențați, trebuie să reveniți pe server cât mai repede posibil și să anunțați pe FREE-CHAT (Discord) despre situația dvs. Nerespectarea acestor măsuri poate duce la sancțiuni cu ADMIN JAIL pentru Disconnect in Roleplay.
RECOMANDARE: Filmați acțiunile voastre pe server pentru a evita problemele și pentru a avea dovezi în caz de abuzuri.

31. ROLEPLAY DEZGUSTATOR / SCARBOS
Roleplay-ul care implică abuz sexual (viol, canibalism, necrofilie, pedofilie, pornografie, pornografie infantilă) și alte tipuri de scenarii dezgustătoare sunt permise pe server doar cu acordul OOC al ambelor părți implicate. Acest acord poate fi comunicat pe /me, fără a fi necesar să întrebați pe chat, aceasta fiind singura excepție. În cazul în care cineva începe un astfel de roleplay fără acordul dumneavoastră, aveți dreptul să refuzați și să întrerupeți roleplay-ul.

32. BOMBARDIER
Un Bombardier se referă la persoanele care se comportă în moduri specifice descrise mai jos. Aceste tipuri de acțiuni sunt STRICT INTERZISE și nu sunt tolerate pe server, iar sancțiunile pentru astfel de comportamente sunt foarte severe.

Este STRICT INTERZIS să omori o persoană din motive banale.
➤ EXEMPLU: X poartă un dialog cu Y, iar Y i se adresează cu "BA". X, fiind "bombardier", se supără și îi dă briceag lui Y.
Este STRICT INTERZIS să agresezi verbal o persoană fără un motiv sau fără a întreține un Roleplay cu aceasta.
➤ EXEMPLU: X merge pe stradă și înjură toate persoanele fără niciun motiv.
Este STRICT INTERZIS să cauți scandal cu persoane cu care nu ai interacționat niciodată.
➤ EXEMPLU: X îl întâlnește pe Y pe stradă și caută motive de ceartă cu el.
33. HAOTIC DRIVE (HD)
DESPRE HAOTIC DRIVE (CONDUS NON-ROLEPLAY) - Se referă la conducerea unui vehicul într-un stil NON-ROLEPLAY.

➤ Nu aveți voie să circulați cu mai mult de 250 km/h pe drumurile din interiorul Los Santos, Sandy Shores, Paleto, Dusty, Grapeseed, decât dacă aveți un motiv IC bine întemeiat.
➤ Nu aveți voie să circulați pe contrasens pe autostradă sau pe drumuri circulate des fără un motiv IC bine întemeiat.
➤ Nu aveți voie să intrați intenționat într-un vehicul oprit sau să loviți frontal un alt vehicul cu scopul de a-l opri, indiferent de mașina pe care o folosiți.
➤ Nu aveți voie să faceți sărituri/stunt-uri periculoase. (Excepție: vehiculele echipate special pentru astfel de manevre și doar în cazul unei urmăriri.)
OFF-ROAD:

➤ Nu aveți voie să conduceți vehicule cu garda la sol joasă pe drumuri forestiere sau pe drumuri neasfaltate.
➤ Nu aveți voie să depășiți viteza de 80 km/h pe aceste drumuri, cu excepția cazurilor în care sunteți implicați într-o urmărire sau viața vă este pusă în pericol. În aceste situații, puteți circula cu o viteză maximă de 120 km/h.
EXTREME OFF-ROAD:

➤ Nu aveți voie să urcați cu mașini sau motociclete pe munți sau pe drumuri nemarcate, cu excepția vehiculelor special echipate pentru astfel de terenuri (inclusiv anvelope OFF-ROAD). Exemple: Ford Raptor, Ram Ghoul, MotoCross etc.
➤ Nu aveți voie să circulați pe traseele menționate mai sus cu o viteză mai mare de 80 km/h, indiferent de situație.
AERONAVE:

➤ Aveți voie să aterizați elicopterele și avioanele doar în zonele predestinate (helipad-uri, aeroporturi) și în câmpuri larg deschise. Nu aveți voie să aterizați pe drumuri publice, terenuri accidentate sau clădiri. (Excepție: elicopterele de Poliție/Medici, atunci când sunt în misiune.)
AMBARCAȚIUNI:

➤ Nu aveți voie să frânați forțat intrând cu viteză cu barca pe uscat.
34. PIT-STOP
Este interzis să efectuezi manevra de Pit-Stop dacă circuli cu o viteză mai mare de 150 km/h, deoarece riscul este prea mare. De asemenea, este interzis să faci Pit-Stop cu vehicule de lux sau cu o valoare mare pe server, cum ar fi Lamborghini Aventador sau Rolls-Royce.

35. TICKET IN RP
➤ Ai voie să faci TICKET dacă moartea ta este cauzată de un FAIL doar dacă nu mai sunt persoanele care au participat la Roleplay cu tine prin preajma ta.
➤ Dacă s-a produs un FAIL care nu ți-a cauzat moartea, ai voie să faci TICKET doar după ce ai fost RESPAWNAT.
➤ În cazul în care ești omorât de către o persoană fără absolut niciun motiv și fără să fi interacționat cu ea în Roleplay absolut deloc, ai dreptul să faci TICKET imediat după ce s-a întâmplat acest lucru.
➤ Atâta timp cât este o acțiune Roleplay, indiferent că ești: INJURAT, OMORÂT, JEFUIT etc, nu ai voie să creezi un TICKET – se consideră TICKET IN ROLEPLAY și va fi sancționat ca atare; după terminarea Roleplay-ului sau după ce primești respawn și ai avut FILMAREA PORNITĂ, poți face un TICKET în cazul în care ai fost nedreptățit în Roleplay.
36. SCAM
➤ Barbutul se joacă pe bani, nu pe mașini. Dacă jucați barbut pe mașini, vă asumați riscurile! Aceeași regulă se aplică și pentru curse ilegale (/RACE) sau jocuri de paintball (1vs1) pe mașini, bani murdari, monede de sindicat etc.
➤ Cu implementarea sistemului de trade, scam-urile au fost reduse. Asigurați-vă că verificați cu atenție oferta pe care o primiți și apăsați „Confirm” doar atunci când sunteți siguri de tranzacție.
➤ Dacă nu folosiți sistemul de trade și luați o țeapă (persoana fuge fără a respecta schimbul convenit), vă asumați pierderile. În astfel de cazuri, scam-ul nu este sancționat.
➤ Nu se consideră scam dacă împrumutați bani, mașini sau alte bunuri unui alt jucător și acesta nu le returnează.
➤ Este interzis să angajați pe cineva pentru a presta servicii în schimbul unei sume de bani sau bunuri și apoi să nu respectați acordul.
➤ Nu aveți voie să invocați motive false pentru a evita utilizarea sistemului de trade, în scopul de a comite scam.
ATENȚIE: Nerespectarea termenilor stabiliți se consideră scam, atâta timp cât aveți o dovadă video!

ATENȚIE: Tentativa de scam este, de asemenea, sancționată!

37. ATITUDINE NEADECVATĂ CU FETELE
Este strict interzis să jigniți sau să aveți orice comportament necorespunzător față de fetele pe care nu le cunoașteți și cu care nu ați avut anterior un contact. Puteți face glume sau să jigniți doar în cazul în care vă cunoașteți cu persoana respectivă și aceasta vă permite acest lucru.

În cazul în care aveți un roleplay, o conversație sau abordați o fată întâmplător pe stradă, iar aceasta se simte inconfortabil și decide să întrerupă interacțiunea, sunteți obligați să încheiați orice discuție sau roleplay într-un mod civilizat, fără a începe să o insultați sau să manifestați un comportament agresiv.

38. STREAM-SNIPE
Este STRICT INTERZIS ca jucătorii să urmărească streameri și să încerce, prin orice mijloace, să le perturbe activitatea de RolePlay sau conținutul pe care îl creează.

Exemple, dar nu se limitează la:

➤ Este STRICT INTERZIS să te apropii de un streamer și să îl urmărești constant.
➤ Este STRICT INTERZIS să te îndrepți spre un streamer cu intenția de a provoca coliziuni (CAR-RAM), utilizând vehicule într-un mod necorespunzător (VDM) sau de a omorî fără să fi avut un RolePlay cu respectivul (RDM).
➤ Este STRICT INTERZIS să te implici în activități care afectează negativ experiența de RolePlay a unui streamer, utilizând metode NON-ROLEPLAY.
39. RAPIRILE
➤ Este interzis să obligați o persoană să scoată bani din bancă pentru a o jefui.
➤ Nu aveți voie să răpiți o persoană singuri cât timp sunteți la volanul vehiculului. (Acest lucru se consideră FAIL RP.)
➤ Nu aveți voie să jefuiți sau să răpiți persoane care practică un job legal.
➤ Nu aveți voie să jefuiți sau să răpiți în timp ce practicați un job legal.
➤ Nu aveți voie să jefuiți sau să răpiți în zone publice, în locații supravegheate video (ex.: benzinării, ATM-uri, intersecții mari, magazine de haine, bănci, frizerii, saloane de tatuaje, târguri auto, pe stradă etc.).
➤ Nu aveți voie să jefuiți sau să răpiți persoanele care publică anunțuri comerciale legale sau ilegale.
➤ Nu aveți voie să jefuiți persoanele care nu au acumulat minimum 25 de ore în oraș.
➤ Nu aveți voie să jefuiți dacă aveți sub 25 de ore în oraș.
➤ Nu aveți voie să jefuiți membrii din organizațiile guvernamentale. Puteți răpi cadrele guvernamentale doar dacă sunteți membru+ într-o facțiune ilegală.
➤ Nu aveți voie să jefuiți sau să răpiți aceeași persoană de două ori într-un interval de o oră.
➤ Nu aveți voie să cereți răscumpărare poliției pe un ostatic mai mult de 2.000.000$ sau bunuri care echivalează cu suma menționată (se exclud jafurile, unde există un regulament separat).
➤ Nu aveți voie să jefuiți, să răpiți sau să campați pentru a jefui la locațiile de livrare, colectare etc. (atât la job-urile legale, cât și la cele ilegale).
➤ Nu aveți voie să obligați o persoană răpită să cânte sau să danseze (umilirea acesteia nu este permisă).
➤ Nu aveți voie să jefuiți sau să răpiți la locațiile de bani murdari și monede.
40. DESPRE ARME
➤ Aveți voie să folosiți în zone publice ARME ALBE (cuțit, bâtă, rozeta etc.) sau COMBAT PISTOL (doar dacă aveți PERMIS DE PORT-ARMĂ). Această regulă este VALABILĂ doar dacă ARMA este folosită strict pentru a vă APĂRA (ex.: nu aveți voie să umblați cu un CUTIT/BATĂ în plină stradă fără un motiv BINE ÎNTEMEIAT).
➤ Vă voi da câteva exemple pentru a observa cum trebuie să folosiți COMBAT PISTOLUL fără a încălca REGULAMENTUL (orice abatere se sancționează DRASTIC):
EXEMPLU: Un jucător se îndreaptă furios către tine cu un cuțit și vrea să-ți facă rău, iar tu, pentru că ai un Combat Pistol și permis de port-armă, îl scoți și îi spui să se îndepărteze ușor. Atacatorul se conformează și pleacă (în acest caz nu trebuie să tragi, deoarece situația poate fi remediată fără foc deschis).
➤ EXEMPLU: Un jucător este pe cale de a te omorî cu un briceag, dar tu, pentru că ai un Combat Pistol și permis de port-armă, reușești să tragi în el și astfel îți salvezi viața (în acest caz aveți voie să trageți pentru că este o situație critică).
➤ Sniperul se folosește doar la jafuri bancare, doar de către mafioți/poliție sau în RP-uri foarte complexe. Folosirea Sniper-ului în afara situațiilor menționate se sancționează cu BAN TEMPORAR 3 ZILE.
➤ ZONELE MARCATE CU ROȘU – RĂU-FAMATE, cu excepția zonelor supravegheate video (benzinării, garaje, magazine, secția de poliție etc.).
➤ ZONELE MARCATE CU VERDE – DRUMURI PUBLICE.
➤ În afara zonelor rău famate, nu aveți voie să comiteți ilegalități (jefuit, răpit, omorât, schimb de focuri). Puteți face ilegalități doar în zonele/pe drumurile rău famate și numai în intervalul orar 20:00 - 08:00. (Abaterea de la această regulă se sancționează cu FAIL RP.)
